Mateusz Małowiecki

Opracowanie wybranych zadań z listy 7.

IIUWr, SR21, 21-05-12

1. Dostęp do obiektu dzielonego Javy można uszeregować, deklarując używane w nim metody
jako synchronizowane. Czy to wystarcza do zagwarantowania uszeregowania, gdy taki obiekt
zostanie zwielokrotniony?

Odpowiedź:

Nie.
Co prawda operacje na każdej z replik osobno będą uszeregowane, 
ale operacje na różnych replikach mogą doprowadzić do niespójności
replik, gdyż mogą one (operacje) być wykonywane równolegle.

5. Co należałoby zrobić z replikami (dwoma kopiami) na rysunku 7.2 (s. 361 w MvS&AST,
plansza 19 w materiałach do wykładu) w celu sfinalizowania wartości w konicie (conit – ang.
consistency unit, jednostka spójności), aby zarówno w kopii A, jak i B uwidocznił się ten sam
wynik?

Odpowiedź:

Należałoby dokonać takich operacji w kopiach A i B, 
żeby wartości zmiennych x i y w konicie były takie same,
ale też żeby zegary wektorowe, rzędy odchylenia 
oraz odchylenia liczbowe tych kopii miały taką samą wartość.

6. Czy na rys. 7.7 (s. 366 w MvS&AST, plansza 28 w materiałach do wykładu) wartość 001110
jest dozwolona dla pamięci spójnej sekwencyjnie? Wyjaśnij swoją odpowiedź.

Odpowiedź:

Wartość 001110 nie jest dozwolona dla pamięci spójnej sekwencyjnie.
Wynika to z tego, że ostatnia operacja print powinna wykonać się po 
wszystkich zapisach, więc powinna ona zawsze wydrukować "11", 
a w naszym przypadku drukuje ona "10".

9. Jaki rodzaj spójności zaproponujesz do realizacji 
giełdy elektronicznej? Uzasadnij swoją odpowiedź.

Odpowiedź:

Myślę, że najlepszym rodzajem spójności będzie w tym przypadku
spójność ciągła. 
Można by wtedy zdefiniować konit jako pojedynczą akcję na giełdzie.
Myślę że takie podejście jest dobre gdyż pozwala zachować spójność
między akcjami na giełdzie.

18. W liniowości zakładamy istnienie globalnego zegara. 
Przy okazji omawiania spójności ścisłej wykazaliśmy jednak, że 
takie założenie jest nierealne w większości systemów rozproszonych. 
Czy da się zrealizować liniowość dla pamięci danych rozproszonych fizycznie?

Odpowiedź:

Tak, ponieważ liniowość zakłada, że w danym przedziale czasowym 
może zajść kilka zdarzeń. Wystarczy więc uszeregować te zdarzenia
zgodnie ze spójnością sekwencyjną.

19. Wieloprocesor ma jedną szynę. 
Czy możemy wobec tego zrealizować w nim pamięć ściśle spójną?

Odpowiedź:

Tak.
Ponieważ szyna jest jedynym sposobem dostępu do pamięci dla procesów,
więc można poszeregować zapytania o dostęp do pamięci 
wg. ich bezwzględnego czasu.
Otrzymamy w ten sposób pamięć ściśle spójną.