19. Przy lokalizowaniu komputerów ruchomych opartym na koncepcji siedziby możnaby identyfikować dany komputer przez nazwę mnemoniczną (symboliczną), którą serwer DNS tłumaczyłby na adres domowy (siedziby) (jeśli komputer znajduje się w sieci domowej) lub polecający (jeśli komputer znajduje się poza siecią domową). Serwer DNS pełniłby wtedy de facto funkcję agenta siedziby, który zamiast przekazywać pakiet do aktualnej lokalizacji adresata, zwracałby nadawcy adres polecający. Przy takim wykorzystaniu systemu DNS znaczne oddalenie obiektu od jego siedziby nie miałoby negatywnego wpływu na wydajność.

25. Ważone zliczanie odniesień jest efektywniejsze od prostego zliczania odniesień, bo przy kopiowaniu odniesienia licznik nie musi być uaktualniany. Jest to szczególnie przydatne w przypadkach, gdy dostęp do licznika jest kosztowny, np. dlatego, że jest on w innym procesie, na dysku lub w sieci. Ważone zliczanie odniesień umożliwia też kopiowanie odniesień w wielu wątkach w tym samym czasie, bez potrzeby zakładania blokady na licznik. Z tych właśnie powodów ważone zliczanie odniesień jest szczególnie przydatne w aplikacjach wielowątkowych, rozproszonych, czy sieciowych.

28. Usunięcie ze spisu odniesień obiektu procesu, od którego nie otrzymało się odpowiedzi na komunikat ping, nie zawsze jest poprawne. Zarówno komunikat ping mógł nie dojść do rzeczonego procesu (w końcu komunikacja jest zawodna), jak również odpowiedź na komunikat ping mogła nie dojść do procesu zliczającego odniesienia.