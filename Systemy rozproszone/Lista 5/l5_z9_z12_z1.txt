
  Bartłomiej Grochowski
    Rozwiązania zadań 9, 12, 1 z listy 5 (nazewnictwo)


 -----------------------------------------------------------------------------
 9. Ile (najwyżej) rekordów położenia trzeba uaktualnić, gdy jednostka ruchoma
    zmienia położenie w hierarchicznych usługach lokalizacji o głębokości k?

  (MvS&AST str. 254)
  Zmiana położenia jednostki odpowiada jej usunięciu i wstawieniu w inne miejsce.
  Wstawianie może wymagać uaktualnienia k+1 rekordów (liścia i każdego rodzica
  na ścieżce do korzenia). Operacja usuwania analogicznie - maksymalnie k+1 rekordów.
  Jednak korzeń, to ten sam rekord, więc żeby nie liczyć go dwa razy, odejmujemy 1.
  
    Razem: (k+1) + (k+1) - 1 = 2k+1 rekordów


 -------------------------------------------------------------
 12. Podaj przykład wyjaśniający, na czym polegałoby działanie
     mechanizmu domknięcia w odniesieniu do lokalizatora URL.

  Dla przypomnienia: domknięcie (ang. closure) jest to znajomość sposobu i miejsca
  rozpoczęcia tłumaczenia nazwy. W podręczniku (MvS&AST) autorzy ilustrują sytuację
  następującym przykładem: Napis '00312059837784' nic nie znaczy, chyba że wiemy,
  że jest to numer telefonu.

  Mając dany adres URL: http://www.wikipedia.org/wiki/URL
  system najpierw odczytuje protokół (w tym wypadku 'http'). Następnie sprawdzany
  jest adres hosta i zmapowany na adres IP przy użyciu serwera nazw DNS.
  Ostatnia część adresu URL odpowiada za ścieżkę do pliku.

  http://www.wikipedia.org/wiki/URL
  \__/   \_______________/\_______/
   |            |             |
  protokół     host        ścieżka
          (adres serwera)  do zasobu


 --------------------------------------------------------		
 1. Podaj przykład, w którym dostęp do jednostki E
    wymaga dalszego tłumaczenia jej adresu na inny adres.

  Jeśli myślimy o adresach urządzeń, to takim przykładem może być adres IP,
  który jest używany w sieci, ale następnie wymaga daleszego tłumaczenia
  na adres MAC konkretnej karty sieciowej.

  Innym przykładem może być użycie synonimów w adresie. W systemie Windows każdy użytkownik
  ma zdefiniowaną zmienną %TEMP%. Wówczas ścieżka folderu: '%TEMP%\NuGet\TempCache'
  jest tłumaczona na przykład do: 'C:\Users\User1\AppData\Local\Temp\NuGet\TempCache'.

