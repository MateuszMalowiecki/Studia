
  Bartłomiej Grochowski
    Streszczenie stron 3 i 4 podręcznika
	'Distributed Systems' v3.03


 Użyta w książce definicja systemów rozproszonych wyróżnia ich dwie cechy:

 1. Jest to zbiór niezależnych elementów obliczeniowych

  Systemy rozproszone zwykle składają się z wielu jednostek - tzw. węzłów (ang. node).
  Głównym zamysłem jest, by działały niezależnie, ale komunikowały się ze sobą
  w celu osiągnięcia wspólnego celu. Ta niezależność skutkuje potrzebą synchronizacji.
  Możliwe jest również zarządzanie uprawnieniami dla poszczególnych węzłów.
  Zwykle systemy rozproszone są zorganizowane jako powłoka sieciowa
  (ang. overlay network). Węzeł jest wyposażony w listę innych węzłów,
  do których może wysyłać bezpośrednio wiadomości. Zorganizowanie powłoki
  może występować jako uporządkowane (ang. structured), w którym zbiór
  sąsiadów jest ustalony albo nieuporządkowane (ang. unstructured),
  gdzie węzły, do których wysyłane są wiadomości, są wybierane w sposób losowy.
  W obu przypadkach zawsze powinno istnieć połączenie pomiędzy każdymi dwoma
  węzłami - sieć P2P (ang. peer-to-peer networks).

 2. Jest to jeden spójny system

  System rozproszony na zewnątrz widoczny jest jako jeden system,
  to znaczy użytkownik nie powinien zorientować się, że pod spodem
  działa tak naprawdę sieć współgrających węzłów. Nie powinno być wiadome,
  na którym węźle proces aktualnie działa. System może również replikować
  dane i przechowywać je w różnych miejscach w celu zwiększenia wydajności.
  Skoro jest to jeden wielki system złożony z wielu połączonych węzłów,
  to może się zdarzyć, że któreś z nich zawodzą. Wówczas działanie całego
  systemu może i tak zakończyć się sukcesem, ale często częściowe awarie
  psują działanie systemu i mogą być szczególnie trudne do ukrycia.

