Mateusz Małowiecki

Recenzja referatu „InterPlanetary File System” wykonanego przez 
Maksymiliana Zawartkę

IIUWr, SR21, 21-06-16

Referat „InterPlanetary File System” opisuje 
międzyplanetarny system plików. Składa się on z trzech 
głównych części. Na początku podana jest 
definicja IPFS oraz opis podstawowych założeń tego systemu
(tzn. adresowania zawartością, skierowanych grafów acyklicznych
oraz rozproszonych tablic mieszających). Następnie przechodzi się 
do MFS (Mutable File System), podaje się, czym jest MFS 
oraz definicje pewnych podstawowych operacji,
jakie można wykonywać za pomocą MFS. W ostatniej części podane są 
pewne zastosowania IPFS (takie jak LikeCoin, OpenBazaar czy Audius).
Opisane jest tutaj m.in. dokładne działanie tych systemów oraz 
w jaki sposób wykorzystują one IPFS.

Od strony merytorycznej praca wydaje się wyczerpywać temat.
Opisy poruszanych zagadnień są szczegółowe, 
a dzięki hiperłączom umieszczonym w tekście pracy dostajemy dodatkowo 
możliwość dokładniejszego zgłębienia poruszanych zagadnień.

Od strony graficznej praca również jest dobrze wykonana.
Rozmiary czcionek zostały dobrze dobrane, a słowa kluczowe zostały
oznaczone innym kolorem. Jedyne, do czego można się przyczepić
to brak tytułu na niektórych slajdach, co może być nieco mylące, do
czego dany slajd się odnosi. Poza tym praca pod względem graficznym
wykonana jest naprawdę dobrze.

Podsumowując, referat „InterPlanetary File System” został 
wykonany wzorcowo i zasługuje na wysoką ocenę. Gdybym miał go
oceniać w skali 1-10, to dałbym mocne 9.