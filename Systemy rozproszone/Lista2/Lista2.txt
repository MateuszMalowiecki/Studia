Mateusz Małowiecki

Opracowanie wybranych zadań z listy 2.

IIUWr, SR21, 21-03-19

2. Co to takiego trzywarstwowa architektura klient-serwer?

Odpowiedź:
Jest to architektura składająca się z trzech komponentów:
- klient,
- serwer aplikacji (ang. application server),
- serwer bazy danych (ang. database server).
W architekturze tej klient wysyła zapytania do serwera aplikacji,
a serwer aplikacji wysyła zapytania do serwera bazy danych.

5. W strukturalnej sieci nakładowej trasy komunikatów są wytyczane 
zgodnie z topologią nakładki. Co w tym podejściu stanowi istotną niedogodność?

Odpowiedź:
Niedogodność w tym podejściu stanowi to, że 
sąsiednie węzły A i B mogą się fizycznie znajdować bardzo daleko od siebie.
W wyniku tego logicznie krótka ścieżka między A i B 
może wymagać wysłania komunikatu wzdłuż bardzo długiej ścieżki fizycznej.

6. Rozważmy sieć CAN (zob. plansza 32 w materiałach do wykładu 2 w SKOS-ie). 
Jak można by wytyczyć trasę komunikatu z węzła o współrzędnych (0.2, 0.3)
do węzła o współrzędnych (0.9, 0.6)?

Odpowiedź:
Można wytyczyć trasę przez węzeł o współrzędnych (0.7, 0.2) 
lub przez węzeł o współrzędnych (0.6, 0.7).

9. Rozważmy jeszcze raz niestrukturalną sieć nakładkową, 
w której każdy węzeł losowo wybiera c sąsiadów.
Aby odnaleźć plik, węzeł rozsyła zamówienie do sąsiadów i prosi ich,
aby rozesłali to zamówienie jeszcze raz. 
Ile węzłów zostanie osiągniętych?

Odpowiedź:
Co najwyżej (c-1)*c różnych węzłów, ponieważ pierwszy węzeł roześle zamówienie do c węzłów,
a następnie każdy z nich roześle do c-1 swoich sąsiadów 
(wszystkich swoich sąsiadów, z wyjątkiem tego, od którego dostał zamówienie).

13. Podaliśmy dwa przykłady przechwytywaczy w adaptacyjnej warstwie pośredniej
(zob. plansza 48 w materiałach do wykładu 2 w SKOS-ie).
Wymyśl jakieś inne przykłady.

Odpowiedź:
-przechwytywacz do wspierania mobilności,
-przechwytywacz do szyfrowania komunikatów,
-przechwytywacz do rejestrowania określonych zdarzeń, w systemach wymagających logowania się.

14. Do jakiego stopnia przechwytywacze zależą od warstwy pośredniej,
w której są rozlokowywane?

Odpowiedź:
Przechwytywacze zależą w dużym stopniu od warstwy pośredniej.
Można to zaobserwować na planszy 48, 
gdzie m.in. przechwytywacze z poziomu komunikatu są zależne od interakcji
między oprogramowaniem pośrednim a lokalnym systemem operacyjnym.