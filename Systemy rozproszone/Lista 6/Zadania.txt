1. Wymień co najmniej trzy źródła opóźnień, które mogą się pojawić na drodze 
między nadającą sygnały czasu radiostacją WWV a procesorami w systemie rozproszonym, regulującymi
swoje wewnętrzne zegary.

Odpowiedź:

a) Opóźnienie sygnału w atmosferze
b) Opóźnienie kolizji, podczas gdy maszyny z odbiornikami WWV
walczą o dostęp do Ethernetu
c) Opóźnienie związane z propagacją pakietów.

2. Rozważ zachowanie dwu maszyn w systemie rozproszonym. Obie mają zegary, o których
założono, że tykają 1 000 razy w ciągu 1 ms. Jeden z nich rzeczywiście tak chodzi, natomiast
drugi tyka tylko 990 razy na 1 ms. Ile wyniesie maksymalne odchylenie czasu tych zegarów,
jeśli sygnał aktualizujący UTC dochodzi raz na minutę?

Odpowiedź:

Ponieważ drugi zegar tyka 990 000 razy na sekundę (o 10 000 za mało), 
to opóźnienie wyniesie 10 ms na sekundę (gdyż 10 000 tyknięć 
pierwszy zegar wykonuje w ciągu 10 ms). W ciągu minuty to opóźnienie
wyniesie więc 600 ms.

5. Na rysunku 6.8 (podręcznik MvS&AST lub plansza 22 w materiałach pomocniczych do
wykładu) dodaj nowy komunikat, który będzie współbieżny z komunikatem m1 (A na planszy
22), tj. nie będzie ani poprzedzał m1, ani po nim występował.

Odpowiedź:

Na początku zauważmy że komunikat musi przejść między procesami 
P2 i P3 (gdyż wiadomość m1 wychodzi z procesu P1, więc jakbyśmy w to
zaangażowali P1, to komunikat nie byłby współbieżny z m1).
Następnie zauważmy, że w procesie P2, komunikat ten musi 
wyjść lub przyjść przed 16 (w przeciwnym przypadku
 komunikat nie byłby współbieżny z m1).
Mamy takie możliwość:
(P1, 0) -> (P2, 10)
(P1, 8) -> (P2, 20)
(P2, 0) -> (P1, 8)
6. Czy potwierdzanie każdego komunikatu jest niezbędne do osiągnięcia za pomocą znaczników
czasu Lamporta całkowicie uporządkowanego rozsyłania?

Odpowiedź:

Nie, ponieważ wystarczy, że do procesu dojdzie inna
wiadomość z większym znacznikiem czasu. Zagwarantuje to, że nie ma
więcej wiadomości z niższym znacznikiem. Wystarczy więc rozesłać 
grupowo dowolną inną wiadomość o większym znaczniku czasowym.

7. Rozważmy warstwę komunikacyjną, w której komunikaty są dostarczane 
wyłącznie w kolejności ich wysyłania. 
Podaj przykład, w którym nawet to uporządkowanie jest niepotrzebnie zbyt ograniczające

Odpowiedź:

Na przykład pobieranie dużego obrazu, który jest dostarczany w małych kawałkach, 
z czego każdy kawałek zawiera informacje o pozycji w oryginalnym obrazku 
(i być może wysokości i szerokości).
Wtedy uporządkowanie nie jest konieczne, gdyż odbiorca może po prostu
wklejać przychodzące kawałki na właściwe pozycje. 

8. W wielu algorytmach rozproszonych jest potrzebny proces koordynujący. Do jakiego stopnia
takie algorytmy możemy uważać za rozproszone? Omów to zagadnienie.

Odpowiedź:

W scentralizowanych algorytmach mamy zwykle jednego koordynatora,
a rozproszenie wynika z faktu, że inne procesy działają na innych maszynach.
W rozproszonych algorytmach koordynator jest zwykle wybierany z procesów
biorących udział w danym algorytmie. Sam fakt, że istnieje proces
koordynujący nie czyni mniej rozproszonym.

9. W scentralizowanym podejściu do wzajemnego wykluczania (rys. 5.13 w podręczniku polskim) 
koordynator, otrzymując komunikat od procesu wyzbywającego się wyłącznego dostępu
do używanej przez siebie sekcji krytycznej, 
zazwyczaj udziela pozwolenia pierwszemu procesowi w kolejce. 
Zaproponuj inny algorytm możliwy dla koordcynatora.

Odpowiedź:

Można nadać procesom priorytety. Wtedy koordynator za każdym razem
dałby pierwszeństwo dostępu procesowi o największym priorytecie.

10. Rozważmy raz jeszcze rys. 6.15 (MvS&AST). 
Przypuśćmy, że koordynator ulega awarii. 
Czy zawsze musi to powodować załamanie systemu? 
Jeżeli nie, to w jakich warunkach do tego nie dojdzie? 
Czy jest jakiś sposób, by uniknąć problemu i uczynić system 
zdolnym tolerować awarie koordynatora?

Odpowiedź:

Nie zawsze. Na przykład jeśli koordynator odpowiada każdemu procesowi,
zgodą lub odmową, to brak odpowiedzi ozancza, że koordynator uległ awarii.
W takim przypadku wystarczy po prostu zainicjować elekcję nowego koordynatora.
Dodatkowo koordynator może przechowywać wszystkie 
zapytania od procesów na dysku, dzięki czemu po awarii nowy koordynator
może zrekonstruować listę wszystkich krytycznych regionów 
oraz kolejkę zapytań.


12. Jak zmienią się wpisy w tablicy na planszy 35, jeśli założymy, 
że algorytmy można zrealizować w sieci lokalnej ze sprzętowym rozgłaszaniem.

Odpowiedź:

Zmienią się tylko w przypadku algorytmu rozporoszonego, 
ponieważ tylko w tym przypadku wiadomość jest wysyłana do więcej niż
jednego procesu na raz.
Dokładniej mówiąc wysłanie kilku wiadomości do różnych procesów 
można zastąpić wysłaniem pojedynczego rozgłoszenia.
Opóźnienie w takim przypadku wyniesie 1 + (n-1) = n:
jedno rozgłoszenie do wszystkich procesów i n-1 odpowiedzi od tych procesów.

14. Załóżmy, że dwa procesy wykrywają jednocześnie zgon koordynatora 
i oba decydują się na ogłoszenie elekcji za pomocą algorytmu tyrana. 
Co się stanie?

Odpowiedź:

Niektóre procesy dostaną dwukrotnie wiadomość "ELECTION", 
ale zignorują drugą wiadomość. Elekcja odbędzie się normalnie.

15. W systemie przedstawionym na planszy 31 krążą jednocześnie dwa komunikaty ELEKCJA.
Choć obecność ich obu nie przysparza kłopotu, byłoby bardziej elegancko, gdyby pozbyto się
jednego z nich. Opracuj algorytm, który będzie to wykonywał bez wpływania na działanie
podstawowego algorytmu elekcji.

Odpowiedź:

Gdy proces dostaje komunikat elekcja sprawdza kto go wysłał
(pierwszy element listy). Jeśli on sam go wysłał to wyśle 
on teraz komunikat COORDINATOR jak jest opisane w MvS&AST, str. 333.
Jeśli zaś proces dostał komunikat od innego procesu, 
a sam wysłał wcześniej swój komunikat, to porównuje on numer procesu
wysyłającego komunikat (głowę listy) ze swoim numerem. 
Jeśli głowa jest mniejsza, to proces odrzuca taką wiadomość.
Jeśli jest większa to przesyła wiadomość dalej, 
doklejając swój numer na koniec listy, 
jak w podstawowym algorytmie elekcji.
Oczywiście jeśli proces nie wysłał żadnego komunikatu o elekcji, 
a dostał taki komunikat od innego procesu, to zachowuje się bez zmian
(dokleja numer do końca listy).
W ten sposób przetrwa tylko komunikat od procesu o największym numerze, 
a reszta zostanie zabita po drodze.

17. Na rysunku 5.25(d) (wyd. pol., plansza 68) pokazano trzy plany – 
dwa dopuszczalne i jeden niedozwolony. 
Dla tych samych transakcji podaj pełną listę wartości, 
które może przyjmować na końcu zmienna x i określ, 
które z nich są dopuszczalne, a które niedopuszczalne.

Odpowiedź:

Dopuszczalne: 1, 2, 3
Niedopuszczalne: 4, 5, 6

20. Systemy stosujące blokowanie (zajmowanie, zamykanie) w celu sterowania 
współbieżnością zwykle odróżniają blokady do czytania od blokad do pisania. 
Co powinno się stać, gdy proces, który dokonał już zablokowania do czytania, 
ubiega się o jego zmianę na zablokowanie do pisania? 
A co można powiedzieć na temat zamiany blokady do pisania na blokadę do czytania?

Odpowiedź:

Gdy proces ma blokadę do czytania, a ubiega się o blokadę do pisania,
to musi poczekać aż inne procesy posiadające blokadę do czytania 
zwolnią ją. Zmiana blokady w drugą stronę (z pisania na czytanie)
jest zawsze dozwolona.

21. Załóżmy, że przy porządkowaniu z użyciem znaczników czasu operację pisz (T1, x ) 
można przekazać zarządcy danych, ponieważ jedyna potencjalnie konfliktowa operacja pisz(T2, x )
miała mniejszy znacznik czasu. Czym można uzasadnić zgodę na odroczenie przez planistę
przekazania operacji pisz(T1, x ) do czasu zakożczenia transakcji T2?

Odpowiedź:

Uniknięcie kaskadowego przerwawnia w przypadku przerwania T2.

23. Czy użycie znaczników czasu do sterowania współbieżnością zapewnia szeregowalność?
Omów tę kwestię.

Odpowiedź:

Tak, ponieważ w ten sposób możemy uszeregować transakcje 
w kolejności ich znaczników czasowych.

24. Często powtarzaliśmy, że w przypadku zaniechania transakcji świat 
powraca do poprzedniego stanu, 
tak jak gdyby transakcja nigdy nie wystąpiła. Kłamaliśmy. 
Podaj przykład, w którym odtworzenie poprzedniego stanu świata jest niemożliwe.

Odpowiedź:
Zad. 19 z L1(plik SR_Lista1.pdf na Githubie):
Wyobraźmy sobie, że mamy drukarkę na której coś drukujemy. 
Gdy w trakcie drukowania strony nastąpi awaria, 
to nie da się już wrócić do stanu sprzed awarii, 
ponieważ część kartki jest już zadrukowana.